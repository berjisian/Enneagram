بیشتر افراد فکر می‌کنند من خیلی جدی هستم و من هم فکر می‌کنم که این چنین هستم.
نگرانی من برای دیگران، آرزوها و نیازهایشان سبب ارتباز عمیق من با آن‌ها می‌شود.
من به خودم اعتماد و اطمینان زیادی دارم و اگر بسیار مفید و موثر نباشم، احساس بدی می‌کنم.
خیلی‌ها من را فردی مرموز، مبهم و پیچیده می‌دانند و من از این موضوع خوشحال می‌شوم.
دوست دارم به عمق مسائل این‌قدر توجه کنم تا کاملا آن‌ها را بفهمم.
خیلی احساساتی هستم، اگرچه معمولا آن را نشان نمی‌دهم، مگر به آن‌هایی که دوستشان دارم.
دوست دارم به سفر بروم و راجع بع فرهنگ و سنت‌های متفاوت بیاموزم و غذاهای مختلف را امتحان کنم.
انسان بسیار مستقلی هستم و برای برآورده ساختن نیازهایم اصلا مایل نیستم به دیگران متکی باشم.
به نظر می‌رسد مردم به خاطر احساس امنیتی که کنار من دارند، از من خوششان می‌آید.
همیشه سعی می‌کنم که صادق و منطقی باشم و مصمم هستم که همیشه با وجدان آگاه عمل کنم.
برای من آسان است که با همه رابط دوستانه داشته باشم.
هنگامی که همه چیز بر وفق مرادم انجام می‌گیرد، احساس خوشی و لذت درونی به من دست می‌دهد و در این صورت است که احساس وجود می‌کنم
معمولا احساسات منفی من طولانی می‌شوند و مقداری طول می‌کشد تا از آن‌ها رهایی پیدا کنم.
انسانی بسیار تودار هستم و اجازه نمی‌دهم کسی به من نزدیک شود.
به صاحب‌نظران توجه و کشش دارم، اما به آن‌ها اعتماد ندارم.
برنامه‌ی زندگی من پر است و دوست دارم که همیشه پر باشد.
معتقدم و احساس می‌کنم برای رسیدن به اهداف خود باید گذشت داشته باشم و از موانع چندی بگذرم.
برای من فرقی ندارد که تنها باشم و یا در جمع دیگران باشم، آن‌چه که مهم است، این است که با خود در صلح باشم.
اگرچه بخشی از وجود من می‌تواند پر شور و شوق باشد، اما به طور کلی این روش زندگی من نیست.
می‌دانم وقتی به دیگران توجه نشان می‌دهد و تشویقشان می‌کنم، با گرمی و مهربانی مواجه خواهم شد.
سعی می‌کنم خود را به بهترین وضع ممکن نشان بدهم. فکر می‌کنم دیگران نیز این‌گونه هستند.
به طور معمول احساس تنهایی و تنها بودن می‌کنم، حتی وقتی که در کنار کسانی هستم که دوستشان دارم.
من فرد بزرگ و قدرتمندی نیستم، آن‌قدر کوچک و نامرئی هستم که می‌توانم جاسوس خوبی بشوم.
اگر مرتکب اشتباهی شوم، احساس می‌کنم که همه می‌خواهند من را بکشند.
هیجان چیزهای متفاوت و مختلف برایم مهم‌تر است تا محافظه‌کاری.
وقتی به دیگران فکر می‌کنم، معمولا این احساس را دارم که باید به آن‌ها کمک کرده و از آن‌ها محافظت کنم.
در زندگی تعادلی به دست آورده‌ام که دلیلی نمی‌بینم آن را تغییر دهم.
به نظر می‌رسد که همیشه یک قاضی در مغز من وجود دارد که بهضی مواقع عاقل و بابصیرت است ولی بیشتر مواقع خیلی سخت‌گیر است.
زمانی که سگ یا گربه‌ی ولگردی را می‌بینم که زخمی یا گرسنه است، خیلی ناراحت می‌شوم.
خیلی تحت تاثیر احساساتم نیستم. گاهی که احساساتی می‌شوم، به آن توجهی نمی‌کنم و به کارهای عادی‌ام می‌پردازم.
اگر مورد انتقاد قرار بگیرم و یا این که من را درک نکنند، از آن‌ها کناره‌گیری می‌کنم.
اگر دیگران بدانند من بیشتر مواقع به چه چیزهایی فکر می‌کنم، تصور می‌کنند که دیوانه هستم.
اگر به جای این که خودم کاری را آغاز کرده و انجام بدهم؛ آن‌چه را که از من می‌خواهند، انجام بدهم، خیلی امن‌تر است.
فکر من همیشه در حال فعالیت شدید است، گاهی احساس می‌کنم که در یک زمان به چندین موضوع مختلف فکر می‌کنم.
می‌دانم که افراد را چگونه باید هدایت و راهنمایی کرد که نتیجه‌ی مورد نظر حاصل شود.
احساس آرامش و راحتی برایم بسیار مهم است.
فکر می‌کنم که برای زیادی برای کمال‌گرایی خود پرداخته‌ام.
وقتی دست و دلبازی می‌کنم، احساس خوبی به من دست می دهد.
برای من بسیار مهم است که موفق باشم، اگرچه هنوز به آن نرسیده باشم.
به کار بردن استعدادهایم و عملی کردن قدرت خلاقیت خود برایم کار دشواری است.
فقط با اطلاعات کاملا درست می‌توان تصمیم عاقلانه گرفت. می‌دانم بیشتر افراد عاقلانه و منطقی فکر نمی‌کنند.
ممکن است با قوانین خیلی موافق نباشم و همیشه آن‌ها را رعایت نکنم، اما می‌خواهم بدانم که چه هستند.
بیش از هر چیزی در تلاشم تا هیچ‌وقت حوصله‌ام سر نرود.
برای افراد ضعیف و ناتوان دلسوزی نمی‌کنم، زیرا که این خصلت‌ها زیان‌آور و مانع پیشرفت آن‌هاست.
ترجیح می‌دهم برای این که آرامشم به هم نخورد، چیزی نگویم و یا واکنشی نشان ندهم.
دوست دارم که مانند دیگران همیشه شاد و خندان باشم، اما باید برای این کار تلاش کنم.
این را خوب می‌دانم که برای دیگران بیش از حد بخشنده هستم و کار انجام می‌دهم و چندان به فکر خودم نیستم.
در مخفی کردن عدم امنیت خود بسیار ماهر هستم و دیگران هرگز متوجه نخواهند شد که واقعا چه احساسی دارم.
معمولا به اصول و مقررات بی‌توجه بوده و به توقعات دیگران نیز اهمیتی نمی‌دهم، چون می‌خواهم هر آن‌چه که خودم می‌پسندم، انجام بدهم.
افراد فامیل من فکر می‌کنند که من بسیار عجیب‌وغریب و تودار هستم و باید بیشتر با مردم ارتباط برقرار کنم.
معمولا در همان دیدار اول نسبت به دیگران عقیده‌ی راسخی پیدا می‌کنم که به راحتی حاضر به تغییر آن نیستم.
در روابط خود متعهد هستم، ولی هنگامی که این روابط به پایان می‌رسند، برایم چندان مهم نیست، زندگی می‌گذرد.
انسانی بااراده هستم و به راحتی از پا در‌نمی‌آیم.
نمی‌دانم چگونه این کار را انجام می‌دهم، ولی می‌دانم که اجازه نمی‌دهم چیزی آزارم دهد.
خصوصیات اخلاقی و آرمان‌های من مشوق‌های خوبی هستند برای رسیدن به موفقیت‌های بزرگ‌تر و به زندگی‌ام معنا و ارزش می‌بخشند.
گرچه نمی‌خواهم به خودم ببالم، ولی باید اعتراف کنم که برای دیگران کارهای زیادی انجام می‌دهم و در صورت قدرنشناسی و عدم توجه آنان، ناراحت می‌شوم.
می‌خواهم که اثر خوبی روی دیگران بگذارم. برای همین همیشه مودب، آرام و خیلی دوستانه با آنان برخورد می‌کنم.
از نظر خیلی از افراد کج‌خلق و خودنما هستم.
در جمع مردم بیشتر مواقع می‌توانم سخن بگویم ولی ترجیح می‌دهم که به دیوانگی اطرافیان توجه کنم.
تعداد بسیار کمی از مردم را کاملا محترم می‌شمرم که می‌توانند الگوی زندگی من باشند.
حس کنجکاوی و کاوش در وجودم قوی است و اولین کسی هستم که حاضرم هر چیز تازه‌ای را تجربه کنم.
هنگامی که افرادی که حمایت و تشویق کرده‌ام، موفق می‌شوند، احساس غرور می‌کنم.
احساس می‌کنم آن‌چه که دارم برایم کافی است و به آسانی می‌شود که رضایت خاطر من را به دست آورد.
نمی‌توانم درک کنم که چرا افراد بسیاری دارای نظام اخلاقی سست و کم‌ارزشی هستند.
در بیشتر مواقع تلاش می‌کنم دوست‌های تازه‌ای پیدا کنم، به خصوص اگر در ابتدا به من بی‌توجهی و بی‌تفاوتی نشان بدهند.
همیشه متوجه موفقیت دوستان و همکارانم هستم و معمولا خود را با آنان مقایسه می‌کنم.
وقت زیادی را صرف خیال‌بافی می‌کنم، به خصوص در زمینه‌ی کارها و نواقصی که هنوز اتفاق نیافتاده‌اند.
اگر مشکلی وجود دارد که باید حل شود، بگذارید من تنهایی روی آن کار کنم، حتما آن را حل می‌کنم.
دوست ندارم تصمیم‌های بزرگ بگیرم و بدون شک نمی‌خواهم که دیگران برای من تصمیم بگیرند.
وقتی که دیگر از انجام کاری لذت نمی‌برم، آن را متوقف می‌کنم.
یک روی شخصیت من بسیار ملایم و مهربان است و من این روی خود را فقط به افراد محدودی نشان می‌دهم.
به من می‌گویند که به نظر می‌آید بیشتر مواقع حواسم پرت است و یا توجه نمی‌کنم، ولی حقیقت این است که نمی‌خواهم از خود واکنش نشان بدهم.
باید در مقایسه با دیگران نظم و دقت بیشتری داشته باشم، زیرا که خیلی‌ها به من متکی هستند.
از پذیرایی کردن افراد خانواده، فامیل و دوستان بسیار لذت می‌برم.
همیشه سعی می‌کنم کارهایم را به نحو احسن انجام دهم. در صورتی که انجام کاری به بهترین شکل آن میسر نباشد، از آن صرف نظر می‌کنم.
آرزو می‌کنم کسی پیدا شود و من را از این وضع دلتنگی و ملال‌آور نجات بدهد.
وقتی که واقعا به عمق مسائل نگاه کنید، متوجه می‌شوید که هیچ چیز عادی و معمولی‌ای وجود ندارد.
بعضی‌ها فکر می‌کنند که عصبی و بی‌قرار هستم، اما در واقع آن‌ها افرادی هستند که در مورد من چیزی نمی‌دانند.
فقط فردی خوش‌خو و خوش‌گذران نیستم. در حقیقت نکات تاریکی در شخصیت من وجود دارد که سعی می‌کنم آن‌ها را فراموش کنم.
از این‌که با دیگران روراست و رک هستم، آن‌ها خوشحال و ممنون می‌شوند.
فکر نمی‌کنم که آدم سرسختی باشم، ولی به من می‌گویند وقتی تصمیم بگیرم، می‌توانم سرسخت و انعطاف‌ناپذیر باشم.
می‌دانم که ماموریت والایی دارم و معتقدم که در طول عمرم کار بسیار مهمی انجام خواهم داد.
بسیار خون‌گرم و مهربان هستم، اما دیگران کمتر از آن‌چه که هستم، من را می‌بینند.
بعضی مواقع برای رسیدن به اهداف و دست‌یابی به موفقیت‌‌های مورد نظرم میان‌بر می‌زنم و هوشیارانه و زیرکانه کارهایم را انجام می‌دهم.
وقتی مشکلات زیاد می‌شوند، ترجیح می‌دهم در گوشه‌ای مخفی بشوم.
برای پالایش هر برنامه یا کاری به زمانی طولانی احتیاج دارم.
چون در امور زندگی خرابکاری زیاد می‌کنم، حق دارم که به دیگران زیاد اطمینان نداشته باشم.
فردی نکته‌سنج و باریک‌بین نیستم و در حقیقت فقط به دنبال چیزهای تازه و ایده‌های تازه هستم، ولی میل چندانی به عمل کردن به آن‌ها ندارم.
برای آن‌چه که در زندگی به دست آورده‌ام، خیلی سخت زحمت کشیده‌ام و فکر می‌کنم که مبارزه با مشکلات انسان را قوی و راسخ می‌کند.
خیلی از افراد زود از کوره در‌می‌روند ولی من خونسرد هستم.
از اشتباه کردن بیزارم. برای همین همیشه سعی دارم هر کاری را درست و کامل انجام دهم.
بیشتر از دیگران قادر به بیان احساسات و عواطف خودم هستم.
هنگامی که احساس امنیت نکنم، خود را خونسرد و بی‌تفاوت نشان می‌دهم.
هر چیزی را به جز بدسلیقگی می‌توانم تحمل کنم.
بیشتر افراد این‌قدر ابله هستند که تعجب می‌کنم چطور قادرند کاری انجام دهند.
می‌خواهم که به دیگران اطمینان کنم، ولی متوجه می‌شوم که قصد و نیت آن‌ها را زیر سوال می‌برم.
هنگامی که چیزی را بخواهم، بالاخره راهی پیدا می‌کنم تا آن را به دست آورم.
خودم را یک فرد چالش‌جو می‌دانم که دیگران را هم تا مرز خستگی به پیشروی هدایت می‌کنم تا بهترین‌ها را به دست آورند.
هر چه پیش آید، خوش آید. در هر صورت خیلی از چیزها دست ما نیست.
معتقدم که همیشه باید خوب و درست بود و در زندگی به جز درستی نباید به راه دیگری رفت.
همیشه سعی می‌کنم بدانم به عزیزانم چه می‌گذرد.
وقتی که دیگران کارهای خوب و باارزش من را تشخیص نمی‌دهند، بسیار ناراحت می‌شوم.
به طور معمول از کار کردن نزدیک با دیگران لذت نمی‌برم.
اطلاعات من راجع به مسائل مختلف بسیار زیاد است و در مورد بهضی مسائل هم بسیار صاحب نظر هستم.
خیلی سخت‌کوش هستم. آن‌قدر کاری را پیگیری می‌کنم تا به نتیجه برسم.
خیلی به ندرت ناامید می‌شوم و اگر هم بشوم، به سرعت فراموش می‌کنم.
ساختارهای رفتاری من جدی ولی بی‌تکبر و خاکی است، اگرچه برخی فکر می‌کنند که خشن هستم.
اگرچه تمام جوانب را می‌بینم، ولی ترجیح می‌دهم در بیشتر مواقع با دیگران موافق باشم تا این که مخالفت کنم.
برای من سخت است که بگویم "این کار به اندازه کافی خوب است."
می‌دانم برای قلب‌های آزرده مرهم خوبی هستم.
من قدرت انعطاف‌پذیری زیادی دارم. در صورتی که کارهایم به خوبی پیش نروند، رفتار خود را تغییر می‌دهم تا به نتیجه‌ی مورد نظرم برسم.
خودیابی و صداقت درباره‌ی احساس و نیازهای عاطفی‌ام از خواسته‌های بزرگ من است. می‌خواهم خودم باشم.
من در مورد شناخت و روش کارکرد چیزها بسیار کنجکاو هستم، اگرچه به نظر خیلی ساده و معمولی بیایند.
معمولا به عقاید افرادی که به آن‌ها اطمینان دارم، احترام می‌گذارم و خیلی سریع نظریات آن‌ها را می‌پذیرم.
مشکل بزرگ من این است که به راحتی حواسم پرت می‌شود و به سرعت گیج و سردرگم می‌شوم.
هنگامی که کنترلی روی امور ندارم، احساس خشم و عصبانیت می‌کنم.
ترجیح می‌دهم خوش‌بین و مثبت باشم تا بدبین و منفی.
مسئولیت‌های بسیاری بر دوش من است، اگر پیش‌قدم نشوم، خدا می‌داند که چه پیش می‌آید.
سلامت جسمی و وضعیت مالی من اغلب مواقع صدمه می‌بینند، چون به رفع نیازهای دیگران خیلی بیشتر از نیازهای خودم اهمیت می‌دهم.
وقتی هدفی داشته باشم، روشی را جستجو می‌کنم که در من ایجاد انگیزه کند تا به آن برسم.
علاقه‌ای به رهبر بودن یا دنباله‌روی ندارم.
افکار من این‌قدر عمیق و پرجنب‌وجوش هستند که بیشتر مواقع احساس می‌کنم سرم دارد منفجر می‌شود.
ضمن این که اصلا خوش‌باور نیستم و حتی خیلی هم بدبین هستم، خیلی عجیب است که گاهی به دام یک چیز مسخره و غیرواقعی می‌افتم.
بسیار ولخرج هستم و بیشتر از آن‌چه که باید، خرج می‌کنم.
هنگامی که کارهای بسیار دشوارو غیرقابل حل انجام می‌دهم، احساس مفید و موثر بودن می‌کنم.
من به این فلسفه‌ی زندگی معتقدم که همیشه می‌شود در موقع بروز مشکلات آرامش خود را حفظ کرد.
همیشه در شگفت هستم که چگونه انسان زیر بار سنگین زندگی قادر است اصالت و وقار خود را حفظ کند.
بسیار علاقه‌مندم به دیگران نشان بدهم که آن‌ها باارزش و قابل تحسین هستند.
دوست ندارم خود را در معرض آن‌چه که پیش می‌آید، قرار بدهم و چنان‌که نتوانم کاری را انجام بدهم، آن را ناشی از اتفاقات ناخواسته می‌دانم.
به خوبی به نوگرایی خودم واقفم، ولی زمانی که پای عمل وسط می‌آید، جرئت اقدام ندارم.
بیشتر مواقع این‌قدر غرق کارهایم می‌شوم که متوجه گذر زمان نمی‌شوم. 
گویا تشویش و نگرانی همیشه با من است. 
همراهی دیگران خوب است، مادانی که آن کاری را بکنند و جایی بروند که من می‌خواهم.
کمتر اتفاق می‌افتد که کوتاه بیایم.
به خوبی می‌دانم که در طول روز چه کارهایی باید انجام دهم و در بیشتر مواقع آن‌ها را انجام می‌دهم و در پایان روز هم به خوبی می‌دانم که چگونه آرامش و راحتی خود را فراهم کنم.